<!doctype html>

<html><head>
<meta charset="UTF-8"/>
<title>Sviluppo Web Avanzato: Progetti di Fine Corso</title>
<style>body { font-family: Cambria; font-size: 12pt; text-align: justify; margin: 2rem 5rem; } h1 { margin: 1rem -2rem; background-color: rgb(46,116,181); text-align:center; border-radius: 5px; font-size: 200%; font-weight: bold; color: white; padding: 5px; } h2 { font-size: 200%; font-weight: bold; margin-bottom: 1rem; } h3 { font-size: 140%; border-bottom: 1px solid black; margin-bottom: 1rem; margin-top: 2rem; font-weight: normal; } p, li { margin-bottom: 0.5rem; } ul,ol { margin-left: 0; padding-left: 1rem; } blockquote { margin-left: 0; font-style: italic; font-size: 110%; margin-top: 0.5rem; font-weight: normal; } ul > li::marker { content: '\2014 '; } table { width: 100%; border: 2px solid black; border-spacing: 0px; border-collapse: collapse; } td, th { border: 1px solid black; } .linetocompile { border-bottom: 0.5px solid gray; width: 100%; line-height: 2rem; } .break { page-break-before: always; } @media print { @page { size: A4; margin: 1cm; } body {margin: 0 2rem} h1 { margin: 1rem -1rem; } }</style>
</head>
<body>
<h1>Corso di Sviluppo Web Avanzato<br/><em>Progetti A.A. 2017/2018</em> - Specifica 1</h1>
<section class="specifica">
<h2>Progetto &quot;Internship tutor services&quot;</h2>
<blockquote>
<p>Versione 1.0</p>
</blockquote>
<h3>Premessa</h3>
<p>Il presente progetto estende un progetto del corso di Web
Engineering. Per prima cosa, quindi, potrebbe essere utile leggere questa
specifica di base. Tuttavia, non si dovrà realizzare la <em>web application</em> con
tutte le funzionalità descritte nella specifica base, ma solo la relativa base
di dati, a cui poi affiancare il servizio web RESTful che esporrà questi dati e
alcune delle relative funzionalità di accesso e modifica. Si dovrà infine
implementare, utilizzando HTML5 e JQuery, un semplicissimo client per questo
servizio, utile anche a testarne la correttezza.</p>
<p>Nota: il servizio richiesto realizza, in pratica, un
disaccoppiamento della gestione dati (e di alcune funzionalità correlate), che
risiede necessariamente sul server, dalla logica di business e dal rendering
dell'interfaccia, che potrebbero essere totalmente gestite dal client con
Javascript, come spesso accade nelle SPA (<em>single page application</em>,
applicazioni a pagina singola).</p>
<h3>Il Servizio</h3>
<p>A partire dalla base di dati del progetto *Internship tutor *
(che non dovete necessariamente realizzare ex novo se non siete studenti del
corso di Web Engineering: siete liberi di usare il codice e il database
realizzato da qualche vostro collega), si
costruisca il servizio RESTful
specificato di seguito. La logica del servizio potrà, opzionalmente, utilizzare
una libreria ORM per accedere ai dati.</p>
<section class="operazioni"><div>
 <p>Nota: nella specifica che segue gli elementi tra parentesi graffe sono <em>placeholder</em> , la parentesi quadre indicano elementi opzionali e le parentesi tonde, insieme al carattere <em>pipe</em> "|", sono utilizzate per indicare delle alternative. Se non altrimenti specificato, il formato dati per l'input e l'output è JSON, quindi andranno progettate opportune strutture per contenere al meglio i dati richiesti in questo formato.</p>
 <h4>URL: auth</h4>
 <h5>VERBO: POST</h5>
 <p>Prende in input un oggetto contenente username e password di un utente e restituisce un oggetto contenente il relativo <em>token</em> di sessione/autenticazione.</p>
 <h4>URL: auth/{SID}</h4>
 <h5>VERBO: DELETE</h5>
 <p>Chiude la sessione relativa al token di sessione/autenticazione {SID}, invalidandolo.</p>
 <h4>URL: aziende</h4>
 <h5>VERBO: GET</h5>
 <p>Restituisce una lista contenente i nomi di tutte le aziende presenti nel sistema e la URI necessaria per leggerne i dettagli.</p>
 <p>Esempi di output:</p>
 <p><code>[{nome:"PincoPallino srl", url:"http://internships.it/aziende/1"}, {nome:"ZioPaperone spa", url:"http://internships.it/aziende/2"}]</code></p>
 <h5>VERBO: POST</h5>
 <p>Registra una nuova azienda. Il payload dovrà essere una struttura contente tutti i dati richiesti in fase di registrazione, come risulta dalla specifica del progetto <em>Internship tutor</em>, inclusi username e password dell'utenza corrispondente. In output, come da standard, ci sarà la URL necessaria a leggere i dati dell'azienda appena inserita (credenziali escluse!).</p>
 <h4>URL: aziende/{ID}</h4>
 <h5>VERBO: GET</h5>
 <p>Restituisce tutti i dettagli relativi all'azienda identificata da {ID}. Il formato di output potrà essere lo stesso usato per l'inserimento (POST) sulla URL aziende.</p>
 <h4>URL: auth/{SID}/aziende/{ID}</h4>
 <h5>VERBO: PUT</h5>
 <p>Modifica le informazioni relative ai dati dell'azienda identificata da {ID}. Il payload potrà essere lo stesso usato per l'inserimento (POST) sulla URL aziende. L'operazione viene eseguita nel contesto della sessione con token {SID} e, in base al tipo di utente associato, permetterà di aggiornare solo un insieme specifico di dettagli: l'azienda potrà modificare tutti i dati inizialmente inseriti, tranne le credenziali di accesso, l'amministratore solo il flag di "abilitazione alla pubblicazione", mentre gli studenti riceveranno un errore 403 - <em>Forbidden</em>.</p>
 <h4>URL: studenti</h4>
 <h5>VERBO: POST</h5>
 <p>Registra un nuovo studente. Il payload dovrà essere una struttura contente tutti i dati richiesti in fase di registrazione, come risulta dalla specifica del progetto <em>Internship tutor</em>, inclusi username e password dell'utenza corrispondente. In output, come da standard, ci sarà la URL necessaria a manipolare i dati dell'utente appena inserito (credenziali escluse!).</p>
 <h4>URL: auth/{SID}/studenti/{ID}</h4>
 <h5>VERBO: GET</h5>
 <p>Restituisce tutti i dettagli relativi allo studente indetificato da {ID}. Il formato di output potrà essere lo stesso usato per l'inserimento (POST) sulla URL studenti. L'operazione viene eseguita nel contesto della sessione con token {SID} e, in base al tipo di utente associato, permetterà di leggere solo un insieme specifico di dettagli: le aziende potranno leggere tutti i dati dello studente solo nel caso in cui risulti attivo un tirocinio presso di loro, mentre l'amministratore e l'utente stesso potranno vedere tutti i dati. Negli altri casi, verrà generato un errore 403 - <em>Forbidden</em>.</p>
 <h4>URL: offerte/{ID}</h4>
 <h5>VERBO: GET</h5>
 <p>Restituisce i dettagli dell'offerta identificata da {ID}, come definiti nella specifica del progetto <em>Internship tutor</em>.</p>
 <h4>URL: offerte? {FILTER}[first={m}[&amp;last={n}]]</h4>
 <h5>VERBO: GET</h5>
 <p>Restituisce una lista di tutte le offerte di tirocinio presenti nel sistema. Ciascun elemento della lista avrà la struttura vista per la GET sulla URL offerte/{ID}. La lista potrà essere ulteriormente filtrata tramite la query string {FILTER} che può contenere tutti i parametri previsti per la ricerca sulla bacheca offerte specificati dal progetto <em>Internship tutor</em> (ad esempio città, durata, ecc.).</p>
 <p>Poiché gli elementi della lista potrebbero essere molti, adotteremo una <em>strategia di paginazione</em> . Includendo i parametri <em>first</em> ed eventualmente <em>last</em> , la lista conterrà solo gli annunci dal numero <em>m</em> al numero <em>n</em> inclusi (supponendo qualche tipo di ordinamento tra gli annunci, magari per data). Omettendo <em>last</em> , verranno restituiti tutti gli annunci dal numero <em>m</em> all'ultimo. Solo omettendo entrambi i parametri verrà restituita la lista completa.</p>
 <h4>URL: auth/{SID}/offerte</h4>
 <h5>VERBO: POST</h5>
 <p>Inserisce un'offerta di tirocinio relativo all'azienda autenticata nel contesto della sezione {SID}. Se la sessione non corrisponde a un'azienda abilitata alla pubblicazione, genera un errore un errore 403 - <em>Forbidden</em>. Il payload potrà essere lo stesso tipo di struttura usato per la lettura (GET) sulla URL offerte.</p>
 <h4>URL: aziende/{ID}/offerte</h4>
 <h5>VERBO: GET</h5>
 <p>Restituisce una lista contenente tutte le offerte di tirocinio pubblicate dell'azienda identificata da {ID}.</p>
 <h4>URL: auth/{SID}/offerte/{ID}/candidati</h4>
 <h5>VERBO: POST</h5>
 <p>Inserisce la candidatura per il tirocinio {ID} dello studente autenticato nel contesto della sessione {SID}. Se la sessione non corrisponde a uno studente, genera un errore un errore 403 - <em>Forbidden</em> . Il payload dovrà contenere tutti i dati necessari alla definizione della candidatura, come risulta dalla specifica del progetto <em>Internship tutor.</em></p>
 <h4>URL: auth/{SID}/offerte/{IDt}/candidati/{IDc}</h4>
 <h5>VERBO: PUT</h5>
 <p>Consente all'azienda autenticata nel contesto della sessione {SID} di accettare la candidatura {IDc} per il tirocinio {IDt}. Il payload dovrà contenere tutti i dati necessari alla finalizzazione del progetto formativo, come risulta dalla specifica del progetto <em>Internship tutor.</em> Se la sessione non corrisponde a un'azienda, o se l'offerta di tirocinio non è stata pubblicata dall'azienda in sessione, genera un errore un errore 403 - <em>Forbidden</em>.</p>
 <h5>VERBO: DELETE</h5>
 <p>Consente all'azienda autenticata nel contesto della sessione {SID} di respingere la candidatura {IDc} per il tirocinio {IDt}. Se la sessione non corrisponde a un'azienda, o se l'offerta di tirocinio non è stata pubblicata dall'azienda in sessione, genera un errore un errore 403 -- <em>Forbidden</em> o<em>400 -- Bad Request.</em></p>
 <h4>URL: auth/{SID}/offerte/{IDt}/candidati/{IDc}/progetto-formativo</h4>
 <h5>VERBO: GET</h5>
 <p>Consente all'azienda o allo studente autenticati nel contesto della sessione {SID} di scaricare il progetto formativo relativo alla candidatura {IDc} per il tirocinio {IDt}. Se la sessione non corrisponde all'azienda che offre il tirocinio specificato o allo studente che ha presentato la relativa candidatura, che deve essere stata approvata, genera un errore un errore 403 - <em>Forbidden</em>.</p>
 <p>Come vedrete, alcune URL contengono un segmento "<em>auth/{SID}"</em> . Questo realizza un semplice schema di autenticazione che useremo per verificare le autorizzazioni necessarie a eseguire certe operazioni. Tutte le URL senza il prefisso <em>auth/{SID}</em> corrispondono a operazioni accessibili agli anonimi. Ove presente, invece, questo prefisso indica che la URL deve contenere un <em>token di sessione/autenticazione</em> , precedentemente ottenuto tramite un POST sulla URL <em>auth</em>, che simula un vero e proprio login, associando al token restituito i dati dell'utente autenticato.</p>
</div></section>
<p>Prestate attenzione alla <em>struttura delle URL</em>, che
deve seguire per quanto possibile il paradigma collection-item, evidenziando le
relazioni tra gli oggetti tramite nidificazione.</p>
<p>Se alcune operazioni necessitano di accesso con
autenticazione, potrete usare uno qualsiasi degli approcci visti a lezione per
trasmettere il <em>token di sessione/autenticazione</em> , precedentemente
ottenuto tramite la procedura (API) di login: ad esempio inserire un prefisso <em><span SID="">auth/</span></em>
sulla URL o passare tale token tramite <em>cookie</em> o con l'header <em>Authentication</em>.</p>
<h3>Il Client</h3>
<p>Si crei un client HTML5/Javascript con il supporto di JQuery
per il servizio appena descritto, sotto forma di una semplice <em>single page
application</em> che utilizza AJAX per interagire col servizio mostrandone i
dati opportunamente sulla pagina.</p>
<section class="client"><div>
 <p>Il client dovrà essere strutturato come segue:</p>
 <ol>
  <li>Un selettore permetterà di scegliere un'azienda</li>
  <li>Sarà visualizzata una pagina (o un popup) di dettaglio relativo all'azienda selezionata dal controllo al punto (1).</li>
  <li>Selezionando un apposito controllo presente nel dettaglio dell'azienda visualizzato come al punto (2), sarà visualizzata la lista delle offerte relative all'azienda stessa. <em>Per evitare eccessivo numero di chiamate al servizio, è opportuno paginare questa lista.</em></li>
 </ol>
</div></section>
<p>Questa è una specifica di base. Potete aggiungere altre
funzionalità a vostra scelta che sfruttino le altre API del servizio, se
volete, aumentando così il valore del progetto.</p>
<p>Nota: normalmente, una SPA di una certa complessità andrebbe
realizzata sfruttando framework di più alto livello come Angular o Vue.
Tuttavia, per applicazioni semplici, l'uso di JQuery a basso livello risulta
essere più pratico, in quanto l'uso di framework come AngularJS aggiunge un
notevole overhead al progetto.</p>
<section class="indicazioni break"><div>
 <h1>Indicazioni per lo Sviluppo del Progetto</h1>
 <h3>Tecnologie da utilizzare</h3>
 <ul>
  <li>Nel realizzare le pagine web, se necessarie, si utilizzi HTML5.</li>
  <li>Per la programmazione lato <em>client</em>, oltre a JQuery, si possono liberamente includere nel progetto altre librerie e plugin, a patto che nella relazione siano citate e descritte.</li>
  <li>Per la programmazione lato <em>server,</em> il servizio potrà essere realizzato in <em>JAVA</em> o <em>PHP.</em> Sviluppando in Java, si utilizzi preferibilmente un'implementazione di <em>JAX-RS</em> (come Jersey), che permette di realizzare servizi con una struttura più modulare. L'uso di framework come <em>Spring</em> per creare il servizio è ammesso, ma solo se il progetto dovrà essere integrato o esteso, ad esempio con quello di un altro corso. In PHP, invece, è possibile usare un framework come <em>Slim</em> o un altro a scelta.</li>
 </ul>
 <h3>Svolgimento e Documentazione del Progetto</h3>
 <p>Le specifiche fornite potrebbero non risultare esaustive o completamente definite. Ogni funzionalità aggiunta o raffinata, anche tramite l'interazione con il committente o con gli utenti finali del sito, sarà adeguatamente valutata. Tutte le scelte progettuali vanno comunque discusse e motivate.</p>
 <p>Il progetto, svolto secondo le linee guida date dalle specifiche, dovrà essere consegnato nella forma di una o più web application completamente funzionanti, i cui contenuti e le cui caratteristiche saranno valutati in sede d'esame. Le parti della specifica marcate come <em>opzionali</em>, se omesse, non renderanno il progetto insufficiente ma non gli permetteranno comunque di raggiungere il massimo dei voti. Nel caso si decida di realizzarle, non sarà necessario che siano perfette o complete, ma che dimostrino chiaramente il vostro impegno nell'affrontare una tematica avanzata.</p>
 <p>La documentazione (<strong>in formato elettronico</strong>) che accompagna il progetto <strong>deve</strong> contenere almeno le seguenti informazioni:</p>
 <ol>
  <li>Indicazione delle <strong>dipendenze</strong> software (di quali librerie avete bisogno dal lato server e client?).</li>
  <li>Indicazione delle <strong>funzionalità realizzate</strong> e di quelle eventualmente non realizzate. Descrizione dettagliata delle eventuali funzionalità extra o opzionali inserite nel progetto.</li>
  <li><strong>Specifica dettagliata dell'API</strong> redatta in formato <em>OpenAPI</em> (ad esempio tramite il tool di <em>Swagger</em>, <a href="https://swagger.io/tools">https://swagger.io/tools</a>): per ogni operazione realizzata dovrete specificare 
   <ul>
    <li>la URL,</li>
    <li>gli eventuali parametri, dove sono inseriti (nel path o nella query string) e i loro possibili valori,</li>
    <li>il verbo HTTP usato,</li>
    <li>il formato del payload di richiesta (se necessario),</li>
    <li>i codici di stato http ritornati e, per ogni stato, il formato dell'output (se presente).</li>
   </ul></li>
 </ol>
 <p>Per quel che riguarda il formato dei dati scambiati (payload e output) fornite sempre un esempio completo della struttura JSON che intendete usare.</p>
 <p>Nel caso di gruppi di lavoro composti da più componenti, <em>il contributo effettivo offerto da ciascun componente</em> alla realizzazione finale <strong>deve</strong> essere descritto nella documentazione. In sede di esame, i responsabili potranno essere chiamati a riferire sugli aspetti loro delegati.</p>
 <h3>Valutazione del Progetto</h3>
 <p>Nel valutare il progetto consegnato saranno prese in considerazione le seguenti caratteristiche (in ordine di importanza):</p>
 <ol>
  <li>Rispetto delle specifiche.</li>
  <li>Correttezza tecnica.</li>
  <li>Uso appropriato delle tecnologie di base descritte nel corso.</li>
 </ol>
 <p>A questa valutazione si aggiungerà quella generale derivata dalla discussione del progetto in sede d'esame.</p>
 <h3>Ulteriori Informazioni</h3>
 <p>Questa specifica è disponibile in formato PDF sulla pagina web del corso di Sviluppo Web avanzato. Ulteriori informazioni e chiarimenti sulle specifiche possono essere richiesti direttamente via email all'indirizzo giuseppe.dellapenna@univaq.it.</p>
 <p>Si ricorda che i progetti vanno svolti in <em>piccoli</em> gruppi. Eccezioni a questa regola andranno concordate direttamente col docente.</p>
</div></section>
</body>
</html>
